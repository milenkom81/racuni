Vaje 2018/2019
26. februar 2019

1 Vodenje računov
Napišite vse potrebne razrede, pripadajoče metode, ki omogočajo posamezno
funkcionalnost.
Ne pozabite da omogočite: dodajanje, brisanje in popravljanje.
1.1 Vaja 1
Cilj prve vaje je podpreti vnos posameznega računa. Ker so na računu različne postavke (artikli, storitve) moramo imeti tudi seznam le-teh. V tej vaji še ne bomo shranjevali ali brali podatkov iz diska. Izdelajte predstavitev v pomnilniku, ki bo vsebovala minimalno število razredov:

Artikel (ime, cena).
Artikli (vsebuje seznam vseh artiklov).
Račun (id, datum, seznam artiklov z njihovo ceno in količino).

Razmislite, kako bi implementirali skupni znesek računa. Smiselno uporabite določila private, protected, public.
Ali za znesek uporabiti int ali double?
Kaj je ID? Kako ga implementirati?
Kaj je EAN koda? Ali je primerna za primarni ključ? Vaša aplikacija naj podpira EAN kodo (dopolnite).
Poiščite in slikajte vsaj dva računa različnih izdajateljev.
1.2 Vaja 2
Prilagodi razred račun tako, da bo v skladu z izbranim računom.

Artiklom dodajte lastnost, davčna stopnja (na spletu preverite katere veljajo v Sloveniji).
Vodite seznam računov.

Ali je smiselno uvesti časovno značko na nivoju artikla na računu?
